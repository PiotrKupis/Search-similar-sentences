

Ta publikacja jest darmowa! Możesz rozpowszechniać ją i rozdawać tylko w niezmienionej formie i wyłącznie w charakterze darmowej publikacji. Nie możesz jej odsprzedawać! Zachęcam Cię do rozpowszechniania niniejszej publikacji! Otrzymujesz ten produkt dzięki serwisowi www.złotemysli.pl Wszelkie prawa do modyfikacji i odsprzedaży tej publikacji są zastrzeżone. Jeśli ktoś kiedyś oferował Ci ją za pieniądze, próbował Cię oszukać. Ten produkt NA ZAWSZE jest DARMOWY.

opracowanie graficzne | Adrian Prościak korekta | Adrian Prościak, Krzysztof Łukasik skład | Adrian Prościak

3Spis treści 1. Dlaczego automotywacja jest taka ważna? 2. Od czego zacząć z motywacją? 3. Co jest najlepszą motywacją dla człowieka? 4. Motywujące marzenia 5. Prosta metoda na automotywację 6. Jak nabrać pewności 7. Jak utrzymać motywację 8. Od czego zależy Twoje morale? 9. Twoje Życie Cię motywuje! 10. Jak wpływają na Ciebie ludzie 11. Skąd czerpać energię do życia? 12. By praca stała się motywacją 13. Wspieraj sam siebie 14. Podsumowanie

4Dlaczego automotywacja jest taka ważna? No właśnie dlaczego? W jakim celu się motywujemy? W jakim celu motywują nas inni? Jest wiele odpowiedzi na to pytania. Motywujemy się, bo wiemy, że mamy możliwości robienia czegoś. Dosłownie czegoś. Posiadamy wiele talentów i robienie czegoś z wykorzystaniem tych talentów, wymaga motywacji

Do nauki potrzebujemy motywacji, do pracy potrzebujemy motywacji, do treningów i innych rzeczy także. Motywujemy się, bo chcemy coś osiągnąć. Mając wiedzę i/lub talent – możemy osiągać wspaniałe wyniki w różnych dziedzinach życia, zarabiać więcej, osiągać coraz to wspanialsze cele, jednak właśnie do tego, potrzebna jest motywacja

Dlaczego więc motywują nas inni? Bo chcą wykorzystać nasz talent. Jednak nie myśl sobie że jesteś tylko ofiarą. Ty też coś zyskujesz. Pozwól, że Ci to wyjaśnię: Gdy pracujesz dla kogoś, przynosisz mu zysk. Sprawa ta najbardziej sprawdza się na przykładzie przedstawicieli handlowych i pośredników różnego rodzaju, jednak bardzo łatwo można przypasować ją do każdego innego zawodu. Gdy przynosisz zysk, chęcią Twojego pracodawcy jest, byś przynosił mu coraz to większy zysk, Używa więc on odpowiednich narzędzi motywacyjnych, takich jak awans, podwyżka, czy większe udziały w wygenerowanym przez Ciebie zarobku. Twój szef najprawdopodobniej nie chce zedrzeć z Ciebie wszystkich pieniędzy. Dobry manager wie, że aby zwiększyć swój dochód, musi najpierw zwiększyć dochód podległych mu osób

Powiedzmy teraz parę słów, jak ważna jest Automotywacja. Zastanów się nad jej znaczeniem, auto, czyli samodzielna! Dokładnie, możesz motywować się samemu, w domowym zaciszu bądź w hałasie pracy. Dzięki temu, w ułamku sekundy, będziesz mógł skorzystać ze wszystkich konstruktywnych wizji, afirmacji i stwierdzeń, które podnoszą Cię na duchu

Tego właśnie uczą się sportowcy podczas godzin ćwiczeń z psychologami i trenerami. Nawet najlepiej wyszkolona umiejętność, największa zdobyta wiedza, najwspanialsze talenty, nie mogą być wprowadzone w życie tam, gdzie brakuje ducha walki i siły woli

Jeśli kiedyś ktoś zagrzewał Cię do boju, podtrzymywał na duchu, zapewne mogłeś zaobserwować, że na nic zdały się jego słowa, jeśli sam nie zaparłeś się w sobie i nie wypowiedziałeś słynnego i jakże konstruktywnego „DAM RADĘ!” To jest właśnie automotywacja

Nie chcę, aby ten produkt mówił Ci, jak niektóre które czytałem „ musisz się motywować”, „jeśli nie będziesz się motywował to…” itp. Takimi tekstami zaśpiewa Ci sześciu na dziesięciu autorów zajmujących się motywacją. Oni korzystają ze schematów, ustalonych kiedyś tam, przez kogoś z pozoru ważnego... ale czy one naprawdę się sprawdzają? Chciałbym przedstawić Ci nowatorską wiedzę, która nie opiera się tylko na znanych schematach. Eksperymentować wszak można jedynie, gdy zna się podstawy. Dam Ci do ręki więc wiedzę, którą sprawdziłem na sobie i kilku zaufanych osobach, i która sprawdzała się za każdym razem.

5Nie musisz więc się bać, i możesz od razu zacząć wprowadzać w życie motywy, których Cię tutaj nauczę. Automotywacja jest umiejętnością, którą powinieneś opanować jak najszybciej

Jest bardzo ważna, dlatego wiedzę jaką na jej temat posiadam, daję Ci zupełnie za darmo

Przekazuję Ci tą wiedzę, abyś mógł wprowadzić w życie kilka podstawowych zasad i abyś nauczył się wspierać samego siebie. Teraz gdy wiesz już jak ważna jest automotywacja, pozwól że przejdziemy do dalszych rozdziałów, w których to rozpoczniesz naukę automatycznej motywacji.

6Od czego zacząć z motywacją? Problemem wielu ludzi jest fakt, iż nie wiedzą jak zacząć. Tak samo było ze mną, gdy tylko miałem marzenie by posiadać źródło pasywnego dochodu, jednak tak samo jak bardzo duża liczba osób – nie wiedziałem od czego zacząć. Podobnie miałem także w sferze automotywacji

Dzięki temu jednemu szczegółowi, nie powstało miliardy przydatnych wynalazków, nie zaśpiewano setek przecudnych pieśni, nie wygrano dziesiątek medali… brak wiedzy jak zacząć jest iście druzgoczący i tylko stanowczość i determinacja mogą doprowadzić nas do wiedzy

Gdy czegoś szukasz, Twoją motywacją jest powód, dlaczego tego szukasz. Chcesz więcej zarabiać, być zdrowszy, piękniejszy, mieć więcej przyjaciół, lepszą pracę, nowszy samochód… gdy szukasz sposobu jak to osiągnąć, motywuje Cię właśnie docelowy przedmiot Twoich poszukiwań. Pragniesz czegoś i to coś Cię motywuje

Sądzę, że od tego warto byłoby zacząć. Na pewno masz jakiś cel, nie byłoby Cię tutaj, gdybyś nie szukał możliwości na jego osiągnięcie. Zastanów się przez chwilę, co kazało Ci zacząć szukać wiedzy dotyczącej motywacji. Może jesteś managerem, któremu skończyły się pomysły, jak zagrzać do boju cały zespół ludzi? Może jesteś tak jak ja prostym człowiekiem, który pragnie rozwijać się coraz bardziej? A może życie postawiło Cię w takiej sytuacji, w której nie poradzisz sobie bez odpowiedniego zmotywowania i nastawienia? Czymkolwiek jest Twój cel – niech na początku on stanie się Twoją motywacją! Być może już to słyszałeś, ale czy wiedziałeś, jak wielki wpływ mają na Ciebie Twoje marzenia? Pamiętam, że kiedyś poznałem niewidomego chłopaka, może był w moim wieku, może parę lat młodszy, nie jest to teraz istotne. Opowiedział mi kiedyś o swoim marzeniu zostania najlepszym pilotem myśliwców bojowych. Opisał swój plan bardzo dokładnie, idąc poprzez udaną operację, wyjazd do Stanów i dołączenie do szkoły pilotów. Poprosiłem go, by jego cel stał się jego motywacją, żeby głęboko uwierzył i robił wszystko co może, aby osiągnąć swój cel. Poradziłem mu także aby codziennie przed snem zaraz po modlitwie – był bardzo pobożny – siadał i utrwalał swój cel, by ten go motywował

Może rok później dostałem wiadomość od niego z USA, bardzo krótką wiadomość, zawierającą zaledwie dwa słowa: „Udało się!”. – Potem nie mieliśmy już kontaktu… Jeżeli potrafisz dostrzec siebie na miejscu tego chłopaka, jesteś w stanie postawić sobie główny cel i potrafisz w niego uwierzyć. Pomyśl sobie, jak wspaniale byś się czuł, gdybyś tylko myśląc o swoim celu – czuł napływ świeżej energii i chęci do działania, połączonych z cichą pewnością, że na pewno to osiągniesz? To jest waśnie najpiękniejsza strona motywacji. Gdy Twój cel, staje się jedynie siłą napędową w dążeniu do niego. Gdy widząc wspaniały obraz siebie osiągającego swój własny szczyt – czujesz się tak wspaniale, że aż drżysz. Jesteś naładowany, gotowy do dalszej drogi, ruszasz i wiesz, że dasz radę!

7Mogę podzielić się z Tobą pewnym moim doświadczeniem. Jestem osobą, która ponad wszystko, nie znosi robienia jednej i tej samej rzeczy przez cały czas. Krew zalewa mnie gdy mam na przykład siedzieć cały dzień przy książce, grze, telewizji czy choćby pisaniu. Dlatego też, moim głównym celem jest posiadanie wielu zainteresowań

Mój cel stał się motywacją do nauki gry na gitarze, do pisania bloga, książek a także produktów takich jak ten, do sportów strzeleckich, fizyki, muzyki, nauk humanistycznych i historii. Można więc powiedzieć, że jestem osobą, która posiada sporą ogólną wiedzę, i jest w stanie ją poukładać, choć nie jest to w cale łatwe

Wielu ludzi pyta mnie „jak Ty to robisz?”, mówią o mnie „chodząca Wikipedia”… chciałem zwrócić Twoją uwagę na fakt, iż automotywacja była w moim dążeniu podstawą. Bez ciągłego nakręcania się, nie byłbym w sanie wydać dziś ani jednego dźwięku z gitary, ułożyć nawet części wiersza, strzelać z łuku czy napisać prostego opowiadania

Wiele motywacji potrzebowałem do nauki NLP, hipnozy czy choćby do poznania mechanizmów rządzących rynkiem, potrzebnych w moim zawodzie – jestem logistykiem

Nauka nie jest nigdy łatwa, jeśli towarzyszące temu myśli i doświadczenia, będą destruktywne

Jeśli więc miałbym podsumować ten rozdział, to podsumowanie brzmiałoby „NIECH TWÓJ CEL, BĘDZIE TWOJĄ MOTYWACJĄ” – przyjmijmy tę zasadę jako pierwszą i fundamentalną którą powinieneś zanotować. Ów poradnik przekaże Ci więcej zasad, których powinieneś się trzymać, by jak najszybciej zacząć rozwój i drogę ku własnym marzeniom!

8Co jest najlepszą motywacją dla człowieka? Rzecz jasna, że są to pieniądze. Dokładnie pieniądze działają na nas jak marchewka na osiołka ;). Chcę jednak zaznaczyć że nie ma w tym nic złego. Pieniądze są dla nas narzędziem. Są doskonałą motywacją, gdyż dzięki zwiększeniu liczby posiadanych przez nas pieniędzy możemy zadbać lepiej o siebie i rodzinę, więcej podróżować, więcej zainwestować, dopomóc innym, rozwijać talenty, zatrudniać innych… jednym słowem – pieniądze są zarówno narzędziem jak i motywacją, do spełniania głębszych, wyższych aspiracji

Jeśli marzymy o założeniu rodziny, wiemy że jest to równoznaczne z kosztami, więc pomimo iż założenie rodziny jest celem nadrzędnym – celem podrzędnym muszą być pieniądze na jej utrzymanie. Gdy dobrze zrozumiałeś poprzednią lekcję, wiesz już, że Twój cel jest początkiem. Jest motywacją samą w sobie, fundamentem na którym oprze się cała konstrukcja. Dodajmy więc parter: Pewna organizacja przeprowadziła na początku 2013 roku badania, mające na celu określenie, co ludzi popycha do działania. Na pytania odpowiadano różnie jednak po szeroko pojętych analizach okazało się że ponad 68% ludzi z krajów Europy i obydwu Ameryk za największą swoją motywacje uważa pieniądze, które zaś zostały ocenione przez ankietowanych w skali 9/10 mają największą siłę napędową

Według mnie – pieniądze które motywują można podzielić na dwie grupy. Są nimi te, które zainwestowaliśmy i te, które możemy zarobić. Pozwól, że najpierw zajmiemy się tymi, które można zarobić

Są to pieniądze, które dostajesz za wykonanie jakiejś określonej pracy. Jeśli jesteś pracownikiem, wiesz, że comiesięczna wypłata jest wynagrodzeniem za wykonywane przez Ciebie przez cały miesiąc czynności. Jeśli załóżmy jesteś przedstawicielem handlowym – dostajesz pensję, powiększoną o procent z tego, co udało Ci się sprzedać

Tak więc pieniądze które możesz zarobić, motywują Cię do ciągłego robienia czegoś więcej niż to co określają Twoje podstawowe obowiązki. Jest to nagroda za dobrze wykonaną pracę dodatkową. Wiadomo więc że mający 10% udział w generowanych przez siebie zyskach przedstawiciel, będzie chciał zarobić dla swojego szefa jak najwięcej pieniędzy, żeby jego prowizja wyniosła w tym miesiącu nie przewidziane 3 000 zł brutto lecz załóżmy 5000 brutto

Widzisz więc, że pieniądze, które możesz zarobić, motywują Cię. Żona przecież ucieszy się z większej wypłaty, obiecałeś synowi nowy komputer a i Twój zdałoby się wymienić. Dwie wypłaty większe o 2 000 zł i sprawa komputerów załatwiona! Za kolejne kilka możesz wyremontować mieszkanie, zabrać rodzinę na wycieczkę a na wakacje wyjechać nad morze lub w góry! A co jeśli jesteś w pracy, w której nie zarabia się na prowizjach? Prosta praca w biurze czy u prywatnego przedsiębiorcy? W których także drogi awansu są mocno ograniczone, bądź niemożliwe? Co wtedy, zapytasz? Jak dodatkowe pieniądze mogą mnie zmotywować? To bardzo proste. Pasywny dochód. Pieniądze, które będziesz mógł z jego pomocą zarobić – są

9naprawdę bardzo dobrym bodźcem. Napisz książkę, wydaj ją! Stwórz zarabiającego bloga, projektuj strony internetowe… na pewno w czymś jesteś dobry! Wykorzystaj to! W innych moich poradnikach będę pokazywał Ci jak wykorzystać swoje talenty i umiejętności do zarabiania pieniędzy. Nie wybrałem ich jako pierwsze, z racji iż bez automotywacji, nie dałbyś sobie rady w kolejnych tematach

Kolejnym typem motywującej gotówki jest ta, którą wydałeś w jakimś celu. Jeśli zakupiłeś materiały potrzebne d wykonania remontu – wydane na nie pieniądze zmobilizują Cię do jego wykonania. Nie po to kupiłeś pięć litrów farb trzy kleju i stosy tapet, żeby teraz bezczynnie leżały

Ja gdy zainwestowałem pewną sumę w skrypty sprzedażowe, nabrałem potężnych pokładów motywacji, od tej, która prowadziła mnie przez proces zakładania bloga, wgrywania skryptów sprzedażowych, rejestracji w Dotpay i innych trudnych jak dla mnie działań. Mój strach przed porażką, cała niepewność została w jednej chwili zniesiona przez dużą jak na moje możliwości kwotę

Dlatego teraz piszę ten poradnik. Gdyby nie wydane pieniądze, nie miał bym po co pisać tych słów, bo najprawdopodobniej nie miałbym możliwości udostępnienia Ci tego produktu przez mojego bloga, gdyż w ogóle by go nie było. Czy widzisz teraz w czym tkwi motywująca moc pieniędzy? Nie uważasz więc że czasem warto wydać kilka setek, by zarobić więcej? Lub by starać się bardziej w pracy? Pamiętaj, są ludzie, którzy pragnęliby Cię wykorzystać, jednak są i tacy, którzy podzielą się z Tobą tym co zarobiłeś! Szukaj takich właśnie ludzi. Miej własny cel by miało Cię co ciągnąć, obracaj pieniędzmi, zarabiaj i inwestuj by miało Cię co pchać!

10Motywujące marzenia Dokładniej nie chodzi w głównej mierze o Twoje marzenia same w sobie, lecz o to, co czujesz gdy nad nimi rozmyślasz. Na upartego właśnie w tym miejscu mógłbym zakończyć całą lekcję, jednak nie pozostawię Cię bez wyjaśnień, to nie byłoby w moim stylu

Zapewne natknąłeś się kiedyś na film „The Secret”, widziałeś wtedy pewien rysunek związany z naszymi emocjami. Jeśli jednak nie widziałeś owego filmu po pierwsze polecam Ci jego obejrzenie (jest dostępny z polskim dubbingiem na Youtube). Pozwól jeszcze, iż zaprezentuję Ci podobny wykres mojego autorstwa, który stworzyłem do jednej z moich książek

To co widzisz obok, to graficzne przedstawienie naszych emocji. Nazwałem je „Linią Emocji” – jak zdążyłeś już pewnie zauważyć, uszeregowałem emocje od najbardziej destruktywnych, do tych, mających największą konstruktywną moc. Jak widzisz w pewnym momencie postawiłem granicę. Jej przekroczenie powoduje jakoby przejście na Ciemną, bądź Jasną stronę mocy

Przestudiuj ową linię. Gdy już to zrobisz będziemy mogli przejść do wpływu emocji na naszą motywację

Podejrzewam że tego rysunku użyję jeszcze nieraz, gdyż nasze emocje naprawdę kształtują nasze życie

Wracając jednak do motywacji – z pewnością jesteś świadomy tego, że motywujące właściwości mają tylko emocje pozytywne, znajdujące się powyżej wyznaczonej granicy. Jak widzisz występują tam Miłość, Szczerość, Radość, czy Szczęście

Gdy odczuwasz właśnie te emocje podczas gdy s spoglądając na swoje marzenia – będą one rozkwitały a Ty coraz bardziej będziesz zbliżał się do nich

Poczujesz nagłą inspirację do działania, siłę i właśnie motywację, płynącą z tych emocji

Jakie masz marzenie? Nie myślisz, że powinieneś czuć się dobrze, wierząc w jego spełnienie, a nie źle – zadręczając się że nigdy się nie spełni? Moim największym marzeniem było i nadal jest wieczne zdrowie. Codziennie marzę o tym że w końcu lekarze i medycy pokonają śmierć, i ludzie już nie będą musieli umierać. I pomimo iż moje marzenie wydaje się irracjonalne i niemożliwe, codziennie czuję radość i

11ekscytację, gdy rozmyślam właśnie nad tym marzeniem . Zapewniam Cię, że marzeń mam o wiele więcej, moim marzeniem było także właśnie to, byś czytał te słowa, i mógł czerpać z nich jak najbardziej pożyteczną naukę! Zastanawiałem się jeszcze, co mógłbym powiedzieć w tym poradniku o marzeniach, jak wielki wpływ na naszą motywację mają one same? Mógłbym to sprowadzić do jednego zdania: Marzenia pozwalają nam ŻYĆ! Nie ma odstępu od tej reguły. Ten kto nigdy nie śnił, nigdy nie umrze, bo on tak naprawdę nigdy nie ożył

Człowiek bez marzeń, byłby pustą pozbawioną woli istotą, pozostającą w tyle daleko za najpodlejszymi stworzeniami na świecie, kierującymi się wolą przetrwania. Bez marzeń nie mamy celu, nie mamy idei, portu do którego moglibyśmy zmierzać, jesteśmy jak dryfująca na pełnym morzu deska… to nie jest życie, czyż nie? Kolejną więc zasadą, jaką dołączymy do naszego spisu jest: MYŚL DOBRZE O SWOICH MARZENIACH! – pozwoli Ci to przestać ganić się przy każdej fantazyjnej myśli, będziesz miał odwagę, prowadzony przez swoje marzenia, osiągać coraz większe szczyty.

12Prosta metoda na automotywację Chciałbym się tutaj podzielić z Tobą jedną prostą metodą, która według mnie działa praktycznie na każdego. Odkryłem ją podczas trenowania Świadomych Snów i aż pacnąłem się w głowie, jak prosta jest i jak silnie na mnie działa

Najprawdopodobniej sam korzystasz z jej siostrzanej, lecz mniej skutecznej odmiany

Zastanów się przez chwile, czy często używałeś/używasz myśli typu „uspokajam się”, „dobrze się czuję”, „odprężam się”, „zarabiam więcej”, „jestem szczęśliwszy” i tak dalej

Są to tak zwane afirmacje, przekonywanie siebie do czegoś, czego pozornie nie widać

Podczas moich poszukiwań, które prowadziłem do jednego z projektów, doszedłem do wniosku, iż afirmacje odnoszą coraz więcej sukcesów w przemyśle, marketingu, medycynie oraz rozwoju osobistym

Jednak na niektórych – w tym także na mnie – afirmacje po prostu nie działają. Nie potrafię po prostu mówić do siebie że coś jest, jeśli tego nie ma. Jednak jest jeden prosty myk, który pozwala nam zamienić afirmacje, na prowadzony seans rozwojowy. Bez nagrywania siebie na taśmie, bez mentorów, bez zbędnych zapisywanych na karteczkach zdań

Wyobraź sobie teraz gdy nie mówisz do siebie w pierwszej osobie, lecz w trybie rozkazującym? Pomyśl, czy nie lepiej byłoby, gdybyś miast mówić „myślę, że jestem fajny” mówił do siebie „myślisz, że jesteś fajny”

Metoda jest prosta dzięki zadziwiającym właściwościom naszej osobowości i samego mózgu

Jest bowiem tak, że gdy pada stwierdzenie, nasz mózg nieustannie szuka dowodów na jego potwierdzenie. On chce mieć wszystko wiarygodne i pewne zanim w to uwierzy. Dlatego też gdy nie widzi dowodów „wcale nie masz tego miliona na koncie przecież wiem!” zaprzecza, i cała afirmacja się sypie

Jeśli jednak wypowiadasz rozkaz, część Ciebie automatycznie się podporządkuje. Jesteśmy leniwi i pozwalamy żeby ktoś myślał za nas. Jeśli sam myślisz za siebie – co szczerze Ci polecam – pozwól sobie na wydawanie rozkazów. Powiedz do siebie „teraz idź przybliżaj się do miliona” lub prościej „zrozum, że przybliżasz się do swojego celu” Mogę powiedzieć Ci, że na mnie ta metoda działa po prostu bezbłędnie. Wykorzystuję ją przede wszystkim przy treningach Świadomych Snów, ale już nieraz dzięki niej osiągałem inne cele. Podejrzewam, że dzięki zastosowaniu tego prostego triku, będziesz w stanie zwiększyć swoją kontrolę nad sobą o co najmniej 50%. Nie żartuję! Najlepszym pomysłem byłoby teraz, abyś pomyślał nad zastosowaniami tej metody, możesz je zapisać, możesz wypisać sobie także kilka przydatnych poleceń, które mógłbyś wykorzystać. Ważne jest jednak to, by wszystkie rozkazy wydawać spokojnym subtelnym wewnętrznym głosem. Nie możesz na siebie wrzeszczeć, mówić z gniewem. Wykorzystaj pozytywne emocje, mów do siebie jak do kogoś sobie bliskiego, kogo chcesz zachęcić do większego wysiłku i lepszych efektów!

13Jak nabrać pewności Tutaj sprawa się komplikuje. Nie zamierzam opowiadać Ci bajeczek tak jak inni że aby nabrać pewności musisz uwierzyć w siebie, motywować się, i poznać przyjaciół. Tak naprawdę jest to proces bardzo skomplikowany i nie można go przeprowadzić w sposób mentalny

Ten krok zmusza Cię do codziennej praktyki. Pewności nabierzesz jedynie przez odnoszenie zwycięstw. Pierwsze efekty pojawią się, gdy osiągniesz pierwszy, z początku łatwy cel – być może planowane wyjście z rodziną na zakupy, na które ciągle nie masz czasu, bądź pieniędzy

Odnoszenie coraz to większych i wspanialszych zwycięstw, pozwoli Ci być coraz bardziej pewnym siebie, oraz tego, że dzięki temu poradnikowi naprawdę zacząłeś inaczej Myśleć o motywacji. Zapewne stała się ona dla Ciebie czymś łatwiejszym, przyjemniejszym, przystępniejszym

Pamiętaj jednak o pokorze, być może jesteś teraz w trudnej sytuacji i uginasz kark pod presją, szefem czy biedą. Pamiętaj, chodź wyprostowany i dumny jedna nie obnoś się pyszałkowato i władczo, gdy już nabierzesz pewności. Zwycięstwa, sława i zaszczyty potrafią namieszać w głowie, i osobiście znam jednostki, które w ten oto sposób zbłądziły i dziś wielce tego żałują

Pokora pozwoli Ci w duszy, po cichu, tak tylko dla siebie, cieszyć się i rozkoszować nowymi sukcesami jakie osiągasz. Wyobraź sobie, jeśli masz mnóstwo pieniędzy, nie chwalisz się tym każdemu napotkanemu przechodniowi na ulicy. Wiesz, że masz mnóstwo gotówki, jednak czerpiesz z tego wspaniałą satysfakcję, poczucie bezpieczeństwa, spokój i radość

Postępuj tak ze swoimi sukcesami, nie chwal się, i rumień się za każdym razem, gdy ktoś cię zachwala, staraj się dostrzegać wkład innych w swoje sukcesy, pamiętając jednak o swojej, najważniejszej „roli”

Wtedy poczujesz się pewnie. Poznasz przypływ radości, zaznajomisz się z nim i co chwila będziesz już radował się nowym zwycięstwem, które osiągniesz dzięki temu, że powiedziałem Ci co masz robić. Będziesz wiedział, że to dzięki temu właśnie poradnikowi, staniesz się kimś bardziej pewnym siebie, a przede wszystkim KIMŚ ZNAJĄCYM WIELKOSC AUTOMOTYWACJI I JEJ ZNACZENIE

Zobaczysz, że dzięki temu właśnie poradnikowi, a raczej dzięki wiedzy w nim zawartej, staniesz się kimś niezwykłym! Jednak pamiętaj, wszystko stanie się dopiero, gdy wykorzystasz wiedzę w praktyce. Zwykle rozdziały tego typu znajdują się na samym końcu jako podsumowanie. Jednak spokojnie, nie zrobię Ci tej przykrości i nie skończę pisać podczas gdy Ty dopiero zaczynasz czytanie

Rozdział ten jest tutaj dlatego, abyś mógł już teraz zacząć praktykować poznane wcześniej zasady. Przypomnij sobie je, wysnuj wnioski i zabierz się do dzieła, włączając do tego to, czego dowiesz się z rozdziałów kolejnych!

14Jak utrzymać motywację Ta sprawa wydaje się być najtrudniejszą, ze wszystkich możliwych. Utrzymanie motywacji do czegoś – zwłaszcza do pracy w niedogodnych warunkach – jest szalenie trudne, i nieraz po prostu nie obejdzie się – tak jak w moim przypadku – bez wsparcia innych

Mój problem polega na tym, że jestem osobą emocjonalną, i bardzo wiele decyzji podejmuję właśnie w gniewie, lub w uniesieniu, często potrzebuje więc, żeby ktoś mną wstrząsnął i pozwolił wrócić na poprawny tok myślenia

Jednak możesz sam utrzymywać motywację na wyznaczonym przez siebie poziomie, dzięki ćwiczeniu, z którym zapoznałem Cię w poprzednim rozdziale. Możesz sprawnie i sukcesywnie wydawać sobie rozkazy. Jednak uważam, że stałe utrzymywanie wizji swojego celu, daje Ci największą siłę w brnięciu do przodu! Wallace D. Wattles pisał, że gdy robi się wszystko to, co może zostać dzisiaj zrobione, mając przed oczami wizję wymarzonej rzeczy/przyszłości, to zacznie się do tego co w niej jest przybliżać, i również to, zacznie się przybliżać do Ciebie

W przełożeniu na nasze wypociny o motywacji, można śmiało stwierdzić, że nasz cel i wizja tego celu, ostro motywuje nas do robienia tego co właśnie robimy. Do ciężkiej pracy, do treningów, ćwiczeń i inwestycji, dzięki naszym celom i marzeniom, możemy hardo stawiać opór przeszkodom, które spotykamy na naszej drodze

Uwierz mi, że rozumiem, że nieraz szef potrafi wkurzyć, rodzina i bliscy rozstroić, wypłata potrafi zniechęcać zamiast zmotywować, zdrowie zamiast polepszać się – to pogarszać… czasem wszystko potrafi się zawalić. Rozumiem to, bo sam przechodziłem przez te etapy niejednokrotnie

Nieraz potrafiłem rzucić wszystko w cholerę, zaniechać pracy, spalić za sobą wszystkie mosty, pogrążyć się w zamęcie kłótni i czarnych myśli. Teraz wiem, że raczej mam czego żałować, niż czym się szczycić. Jestem pewien, że gdybym nieraz wytrwał do końca, byłbym teraz o wiele dalej, niż jestem

Zdarza mi się często łapać się także na demotywowaniu siebie i rozpamiętywaniu złych chwil, częściej na wyobrażaniu sobie siebie w złych sytuacjach – wystrzegaj się tego, gdyż Twoja wyobraźnia może być zarówno wielkim sprzymierzeńcem, jak i wielkim wrogiem

Zapamiętaj sobie więc, że najlepszym sposobem utrzymania motywacji – jest utrzymanie wizji celu, autosugestia – czyli te rozkazy, które Ci pokazałem, a także wsparcie bliskich

Jeśli go nie ma, też dasz sobie świetnie radę. Jesteś wielki i to się liczy!

15Od czego zależy Twoje morale Zapewne obił Ci się o uszy termin morale wojsk, czy morale załogi statku. Czym jednak jest owo MORALE? Nie zamierzam tutaj zanudzać Cię etymologią tego słowa. Wiedz tylko, że opisuje ono stan, w jakim znajduje się człowiek lub grupa ludzi. Jest to stan, określający zadowolenie, samopoczucie, motywacje i chęć do działania. Jako, iż zawiera w sobie motywację, jest pojęciem szerszym niż ona sama

Twoje morale jest zależne od wielu czynników, a są nimi na przykład: Warunki pracy – inaczej miejsce gdzie pracujesz i to, czym się zajmujesz, jeśli warunki pracy są złe, nieprzychylne, tracisz zdrowie, zjadasz nerwy, wyładowujesz wściekłość na rodzinie, znajomych, czasem na sobie samym… jeśli są zaś przychylne i harmonijne, panuje spokój, jesteś naładowany pozytywną energią, a także masz chęci do dalszej pracy

Zapłata – jeśli jest marna, sam wiesz co wtedy jest, płacz i zgrzytanie zębów, życie od pierwszego do pierwszego, problemy, długi i tym podobne. Sowita zapłata za to co robisz, jest wielkim motywatorem, każdy dobry szef o tym wie, każdy szanujący siebie człowiek powinien dbać o to, by jego wypłata była co najmniej „satysfakcjonująca”. Mówiąc to mam na myśli taką, która nie zetnie Cię z nóg (na przykład dostać 800 zł, za codzienną harówkę bez wolnej soboty)

Stosunki z najbliższymi – kłótnia niczego nie polepszy, może tylko zaszkodzić Tobie i Twoim marzeniom, dąż więc zawsze do zgody i nawet gdy partner bądź rodzic dąży do zwady wypomina i beszta, Ty podziękuj mu w duchu za to że jest, możesz też na głos… wszystko co prowadzi do ogólnej zgody jest konstruktywne, tego potrzebujesz, by się rozwijać, potrzebujesz zgody by być wciąż w stanie ciągłej automotywacji. Zaniechaj więc sporów i rozdrapywania ran, byś mógł skupić się na tym, czego naprawdę pragniesz :D Stosunki z innymi ludźmi – z pewnością ktoś kto jest szykanowany i wyśmiewany przez innych, ma bardzo szargane morale. Gnębienie przez innych, z pozoru bezkarnych ludzi, jest najgorszym co może spotkać człowieka. Wystrzegaj się więc gnębienia innych, i sam nigdy nie padaj ofiarą. Broń się przed tym! Okolica w której żyjesz – jeśli mieszkasz w dzielnicy szarej, nudnej, bądź obfitującej w niedostatek, użyj swej motywacji by jak najszybciej zmienić miejsce zamieszkania. Twoje otoczenie ma na Ciebie bardzo silny wpływ. Pomimo iż to Ty jesteś kreatorem swojego świata, zawsze – bo taka jest nasza natura – będziesz reagował na to co jest dookoła Ciebie

Zdrowie – Twoje zdrowie to podstawa. To nic że masz pełen zapał lub setki pomysłów, jeśli od środka trawi Cię choroba. Możesz ją przezwyciężyć. Niech zdrowie stanie się Twoim głównym celem, niech Twoje ciało zacznie się uzdrawiać, wzmacniać… odczujesz nagły przypływ sił i chęć do życia. Ważne jest więc, żebyś utrzymywał wysoki poziom zdrowia. Co najmniej taki, który pozwoli Ci bez przeszkód się poruszać i myśleć

Samopoczucie – jeśli nie wytrzymujesz z samym sobą, to musisz zacząć pracować właśnie nad tym. Radzę Ci, żebyś stanął przed lustrem – na mnie to zawsze działa – i powiedział do

16siebie „Wybaczam sobie…” i zacząć mówić co sobie wybaczasz. Wybacz wszystko o co masz do siebie żal. Wybacz błędy z przeszłości i wszystko co przyjdzie Ci na myśl, potem zacznij kochać siebie, nie próbuj kochać, po prostu kochaj!

17Twoje życie Cię motywuje Spójrz na świat dookoła. Zobaczysz pełnię obfitości, szczęścia i motywacji. Naszym problemem jest to, że widzimy to na czym się skupiamy. Jeśli zaś zaczniesz skupiać się na pełni szczęścia jakie osiągasz, zacznie się ono manifestować w całej okazałości, przez wszystko z czym się spotykasz

Życie ciągle Cię motywuje, abyś żył tak jak chcesz, byś mógł się cieszyć wszystkim tym, co ma Ci do zaoferowania nasz przecudny świat. Byś mógł rozmawiać z ludźmi, jeździć konno lub luksusowymi samochodami, byś mógł pracować na najlepszym sprzęcie i oferować wszystko co najlepsze swoim najbliższym

Twoje życie nieustannie stara się otworzyć przed Tobą nowe drogi, które umożliwiają Ci wzrost, rozwój w każdej ze sfer w jakiej tylko mógłbyś się rozwijać! Musisz po prostu to dostrzec. Zmień nastawienie, wróć się do Linii Emocji i sprawdź jakie uczucia powinieneś żywić do świata, by dostrzegać to, co w nim najlepsze! Niebawem zaczniesz zauważać, że naprawdę dostosowujesz się do lekcji i trzymasz się porad które Ci przedstawiłem. Zaczniesz być bardziej zmotywowany do działania, przestaniesz narzekać i ględzić. Przestanie nie być Cię stać, przestaniesz być chory, będziesz bogaty, zdrowy i uśmiechnięty, dzięki temu, że automotywujesz się. Praca będzie lepsza, zdrowie także dzięki temu że postanowiłeś sobie to osiągnąć, i dzięki motywacji doszedłeś do tego! Zalecam Ci abyś kilkakrotnie zaglądał do tego krótkiego poradnika, byś wziął sobie do serca metody, na których badanie poświęciłem kilka lat i które sprawdziły się niezachwialnie dla ponad 100 osób na samym początku ich testowania! Tak dzięki własnej motywacji znalazłem te 100 osób, a nie było wcale łatwo

Inną sprawą są ludzie sceptycznie nastawieni do życia, do pomysłów, do idei… unikaj ich, a jeśli przypadkiem ktoś taki jest Twoim mężem, żoną, rodzicem, siostrą lub bratem to po prostu nie spowiadaj mu się z każdej twórczej myśli. Na pewno masz jakiegoś znajomego, który mógłby pomóc Ci dopracować plan i wprowadzić go w życie? Może tym kimś jest sam szef? Pomyśl przez chwilę, czy masz jakieś pasje. Wyobraź sobie jak wiele radości czujesz robiąc to co kochasz, jak wielką motywacją napełnia Cię myśl o tym, że na przykład po tygodniu pracy wyjeżdżasz na polowanie lub z rodziną na wycieczkę, bądź codziennie wieczorem możesz składać nowy model statku. Zwróć uwagę na emocje jakie odczuwasz podczas robienia tego czego pragniesz. Poczuj motywującą moc Twojego życia, i oddaj się jej!

18Jak wpływają na Ciebie ludzie? Wyróżniamy trzy typy ludzi, za czym niesie się tyle samo możliwych wpływów z ich strony, na naszą osobę i poczynania

Zacznę od ludzi obojętnych. Są oni bardzo nieogarnięci, to Ci, którzy godzą się na wszystko, i idą przez życie ze świadomością byleby przetrwać. Podporządkowują się grupie, systemowi, stereotypom i charakteryzują się całkowitym brakiem asertywności i pojęcia o świecie. Jak na ironię, często są to ludzie posiadający bardzo bogatą wiedzę, jednak tylko odtwórczą, często też pakują się w sprawy typu Dlaczego Ja... Nie cechuje ich zaś kreatywność i zdolność do samodzielnego myślenia. Ot prosty przeciętny robotnik, wojskowy czy polityk

Kolejnym typem są demotywatorzy. Charakteryzują się oni specyficznym wyglądem, gdyż prawie zawsze mają podkrążone oczy, na wpół opuszczone powieki i zgarbioną postawę

Ktoś taki nigdy nie nosi głowy wysoko, nie jest pewny siebie, widzi wszystko w czarnych barwach. To są ludzie typu: -Mamusiu! Dostałem piątkę! – cieszy się dziecko

- Co z tego, i tak masz raka… – odpowiada mama

Ludziom takim należy się więcej miejsca w tym rozdziale, gdyż jest ich o wiele więcej niż optymistów i obojętnych razem wziętych. Teoretycznie rzecz biorąc wszyscy jesteśmy pesymistami – często kryjąc się pod niewinnym, ładnie wyglądającym płaszczem „realizmu” realizm – to pesymizm ładniej nazwany

Takich ludzi powinniśmy się wystrzegać, nie są oni dobrymi towarzyszami rozmów, a także powiernikami naszych planów. Zawsze znajdą jakieś ziarnko, które zasieją w Tobie, by zniweczyć Twoje plany. Jedyne lekarstwo – cisza i miły do nich stosunek, bo jest ich więcej :D Optymiści to ostatni – dobrze wiesz kim jest optymista, on po prostu wie, że będzie dobrze

To są ci, którzy świadomie bądź nie, korzystają z Prawa Przyciągania i Mocy własnych marzeń. W innych moich produktach będziesz mógł znaleźć więcej na temat Prawa Przyciągania (PP). W tej pozycji postanowiłem zrezygnować z udziału tego prawa, gdyż dotyczy on czysto motywacji. Chcę bowiem, by ci, którzy nie korzystają z PP, mogli zrozumieć moje pojęcie automotywacji

Optymista zawsze naładuje Cię pozytywną energią, podsunie pomysły jak rozwinąć Twój pomysł – bo są to ludzie obdarzeni wspaniałym darem kreatywności, pewności siebie oraz wielkiej energii i chęci do życia. Otaczaj się optymistami, a tchniesz nowy wzór w swoje dotychczasowe życie!

19Skąd czerpać energię do życia? Dadzą Ci ją ludzie, bliscy, a także decyzje, które podejmujesz. Jeśli po podjęciu jakiejś decyzji, pomimo pozornego smutku czujesz wewnątrz siebie, że dobrze zrobiłeś – to znaczy że w niedalekiej przyszłości twoje postanowienie doda Ci mnóstwo energii

Kiedyś pracowałem w dwóch branżach, w których praca była nader ciężka (przynajmniej jak dla mnie). Podjęcie decyzji o odejściu, zawsze zwiastowało przybycie większej ilości sił, a także pieniędzy znacznie większych, niż bym tam zarobił. Decyzja nieraz choć na początku boli, jeśli wewnątrz siebie czujesz, że dobrze zrobiłeś, na pewno była dobra dla Ciebie! Energię daje także rozmowa, rozmowa z kimś bliskim, bądź kimś obdarzonym umiejętnością podnoszenia innych na duchu. Taka rozmowa z osobą, której powiesz co Cię boli a ona pocieszy, podniesie na duchu, doda sił, gdy brakuje Ci motywacji, jest bardzo przydatna, zwłaszcza jeśli jesteś w branży, w której nie możesz sobie pozwolić na wypalenie się

Dużo daje także motywacja, i wszystkie inne techniki, mające na celu rozluźnienie ciała i umysłu. Medytację można wywołać zawsze i wszędzie, nawet podczas jazdy tramwajem, wystarczy, że się nad sobą przez chwilę zamyślisz, gdy zajrzysz w głąb – to jest już motywacja. Wystarczy zaledwie 30 sekund by w nią wejść

Jeśli jesteś osobą emocjonalną, podziałają na Ciebie piękne widoki, blask słońca, oświetlający liście drzew, bądź przepiękną, porośniętą trawą polanę. Na mnie zawsze działa widok rynku w moim mieście, gdy oświetla go zachodzące słońce. Jest wręcz nie do opisania. Możesz znajdować takie miejsca, w których cudowna gra świateł, będzie tak poruszająca, że naładuje Cię pozytywną energią! Być może po prostu już sam wiesz, jak możesz naładować się energią? Odradzam napoje energetyczne i wszelakiego rodzaju używki. Bycie zamkniętym w okowach nałogu jest największą porażką jaką może ponieść człowiek. Nałogi jedynie odbierają Ci siły, bo gdy z pozoru najpierw dają kopa, potem tylko pasożytniczo niszczą Twój umysł i organizm

Wystrzegaj się także sekt. Lepiej pójść do psychologa i zapłacić mu 150 zł za wizytę, niż składać ciągłą daninę dla guru. Dobrym pomysłem jest także spowiedź. Ten sakrament, ma naprawdę oczyszczającą moc, a jeśli stronisz od kościołów, wyznaj najbliższemu przyjacielowi, bądź najbardziej zaufanej osobie co Cię boli, co źle według siebie zrobiłeś… Energia napływa do nas z Wszechświata, a także od innych ludzi. Jeśli widzisz rozradowaną osobę, ciesz się wraz z nią, nie próbuj sprowadzać ją na ziemię, w tej chwili to ona bardziej stoi na ziemi niż ty, będąc w piekle swoich ciemnych myśli. Śmiej się więcej, a radość wpłynie do Twojego życia.

20By praca stała się motywacją Jeśli jesteś wykorzystywany i zmuszany do ciężkiej pracy za małe wynagrodzenie, a także besztany za każdy błąd, wiesz już, że jest to miejsce nie dla Ciebie. Dzięki swojej motywacji i determinacji możesz z powodzeniem zmienić pracę, nie nadwyrężając przy tym domowego budżetu nawet o grosz

Przydaje się tutaj nawyk robienia więcej niż jest od Ciebie wymagane, i nie koniecznie dotyczy się to miejsca pracy w którym drogi awansu po prostu nie ma. Chodzi o robienie czegoś poza pracą. O dokształcanie się, o szukanie lepszej posady, o zdobywanie kontaktów, o wykorzystywanie swoich talentów

W pewnym momencie, Twoje starania zostaną zauważone. Być może będzie chciał je dostrzec ktoś, kogo całkiem się nie spodziewałeś. Być może po prostu sam staniesz się dla siebie szefem, może po prostu pójdziesz tą samą drogą co ja, i zaczniesz sprzedawać swoją wiedzę w Internecie? Może jesteś świetnym mówcą, przebiegłym inwestorem, kimś, kto potrafi przekonywać ludzi do swoich racji? Skoro masz jakieś talenty, czas je wykorzystać, jeśli masz za mało wiedzy, czas się douczyć. Być może jesteś gdzie jesteś przez proste lenistwo umysłowe, które na dłuższą metę nie przynosi nic więcej niż to, że staniesz się obiektem wykorzystywania

Nigdy nie pozwalaj, żeby ktoś myślał za Ciebie. Jednak jeśli ktoś Ci coś poradzi, zwróci uwagę, wykorzystaj to do polepszenia jakości samego siebie. Zawsze, gdy daję do sprawdzenia swoje wypociny – korekty dokonuje mój przyjaciel Krzysiek Łukasik – staję się obiektem ostrej reprymendy od literówek po interpunkcję i dobrze się dzieje. Dzięki jego uwagom mogę dopracować dzieło a także uniknąć błędów w przyszłości

Konstruktywna krytyka jest dobra. Jednak jeśli zwracasz komuś uwagę że robi coś źle, nie wyjaśniając jak ma robić to coś dobrze, zniechęcasz tą osobę. Zapewne nieraz stałeś się obiektem krytyki i nie wiedziałeś co robisz źle, jak robić dobrze, a nasłuchałeś się obelg, gróźb i wszystkich przecudnych „szefowskich przecudownych rad”

Najpewniejszym zyskiem jest zysk pasywny. Doskonale rozumieją to autorzy i ci, którzy tak jak ja, działają w Internecie. To źródło dochodów przez pewien czas nie daje efektów, jeśli jednak jesteś cierpliwy, potem przez pewien czas rośnie by ukształtować się na stałym poziomie. W miarę rozwoju Twojego katalogu produktów, zysk rośnie i najprawdopodobniej za kilka lat pozwoli Ci całkowicie zrezygnować z pracy na etacie. Co powiesz na 3 000 zł brutto, nie robiąc kompletnie nic, i kolejne 3 000 zł za udzielanie lekcji coachingowych przez Skype? Świat jest pełen możliwości, tego kwiatu jest pół światu, dlatego też jesteś w stanie znaleźć zajęcie, które będzie Ci najbardziej odpowiadało, gdzie się zrealizujesz i gdzie docenią Twoje talenty i umiejętności! Tego Ci życzę! Powodzenia!

21Wspieraj sam siebie Mimo wszystkiego co pisałem tutaj o motywujących ludziach, sytuacjach, o energetyzującej mocy życia i pieniędzy, bezdyskusyjnie największą rolę w automotywacji odgrywasz Ty sam! Jest jedna niezwykle ważna rzecz, którą możesz zrobić jedynie Ty sam, a jest nią mianowicie… o tym za chwilę

Zapewne nieraz słyszałeś głos krytyki grzmiący w całym Twoim umyśle, podczas gdy chciałeś coś zrobić, lub gdy myślałeś o sobie dobrze. Ów głos nieustannie bombarduje Cię seriami przykrych słów, które nieraz bolą bardziej niż obrazy ze strony innych ludzi

Ten krytyk, którego każdy z nas ma w sobie, jest o dziwo systemem obronnym, którego głównym zadaniem jest chronienie nas od podejmowania złych decyzji. Jednak naszym problemem nie jest to, że on istnieje i działa, lecz jest źle ustawiony

„Fabryczne ustawienia” naszego systemu obronnego, biorą się z dogmatów, w których dorastamy, że coś co jest nowe, jest złe oraz niepewne i tylko trzymając się sprawdzonych schematów, możemy coś osiągnąć. Totalna bzdura, która niebawem pogrąży nas w ciemnocie i ignorancji

Odpowiednie przestawienie swojego krytycznego głosu, jest procesem żmudnym i wymaga systematyczności, postanowiłem więc, że kurs jak przeprowadzić owo przeprogramowanie, będzie już płatny, jednak wiedza w nim zawarta o tysiąckroć przewyższy cenę jaką za niego zapłacisz

Na potrzeby dzisiejszego dnia, polecam Ci, abyś jak najszybciej zaczął uciszać owy głos, by nie przeszkadzał Ci w podejmowaniu ważnych decyzji, by nie napawał Cię strachem przed nowinkami i przed eksperymentami. Jeśli czegoś nie sprawdzisz, nie wiesz czy jest dobre czy złe! Jeśli chcesz uciszyć głos krytyka tak, by nie szkodził, zacznij go ignorować, niech mówi sobie co chce, niech używa najgorszych znanych mu obelg, Ty nie musisz go słuchać bo sam wiesz, że coś czego chcesz spróbować, może być dla Ciebie bardzo opłacalne. Dzięki ignorowaniu go, będziesz mógł się uodpornić, nabrać pewności siebie, stać się kimś kto podejmuje śmiałe decyzje bez cienia lęku, kierowany nie przesądami a siłą i determinacją w podejmowaniu działań

Dzięki temu masz szansę być wolny. Jeśli odpowiednio przeprogramujesz owego krytyka, będzie dla Ciebie przyjazny i pomocny. Wtedy przestanie Ci już szkodzić, jednak pomyśl sobie, jak wiele można zyskać, mając tak dobrego, ostrożnego doradcę po swojej stronie

Takiego, który jest na czasie i potrafi doskonale ocenić ryzyko, możliwości oraz podjąć trafną decyzję i przekazać Ci ją. Wszystko w niespełna kilka sekund

Jeśli to Cię zachęca poczekaj na ów kurs. Powinien ukazać się około połowy lipca 2013 roku

Dzięki temu zachowasz płynność w ćwiczeniach. Poznałeś sekrety automotywacji i niebawem dowiesz się jak zmienić swojego największego wroga w doskonałego kompana, doradcę i przyjaciela.

22Podsumowanie Jeśli miałbym podsumować ów poradnik automotywacji, przypomniałbym Ci kroki jakie musisz przejść, aby wiedza tutaj zawarta dla Ciebie zadziałała. Po pierwsze musisz zrozumieć dlaczego automotywacja jest taka ważna? – uświadomienie sobie tego, jest kluczem, otwiera furtkę do zmiany, pozwala zacząć! Potem musisz wiedzieć od czego zacząć – najlepiej niech to będziesz Ty sam i Twoje marzenia, pozwoli Ci to poczuć czego naprawdę pragniesz i dochodzić do tego coraz swobodniej. Następnym krokiem jest dojście do tego, co jest najlepszą motywacją dla człowieka i zrozumienie że do spełniania marzeń, potrzebne są pieniądze, a zarabianie ich powinno być przyjemnością i wielce motywujące

Motywujące marzenia to jeden z najwspanialszych elementów automotywacji. Marzenia nie są już tylko snami, ale stają się motorem, który napędza Cię na drodze do lepszego życia a Prosta metoda na automotywację powoli Ci na harmonijne przekonywanie siebie samego do tego, by nie zbaczać z drogi i nie poddawać się gdy na drodze wyrastają przeszkody. Jak nabrać pewności? Jak utrzymać motywację? Od czego zależy Twoje morale? Oto rozdziały praktyczne. Tutaj dowiesz się skąd czerpać motywację, dzięki własnym ćwiczeniom i poszukiwaniom nabierzesz nowych umiejętności, zdobędziesz wiedze wiedzę i wykorzystasz ją w praktyce na polu automotywacji

Kolejne rozdziały przekażą Ci troszkę świeższe spojrzenie na codzienne tematy związane z ludźmi oraz z Tobą samym. Dzięki temu będziesz miał przejrzysty wgląd na Twoje życie i z pewnością podejmiesz kroki do zmiany. Oddaję ten poradnik w Twoje ręce z przekonaniem, że wiedza w nim zawarta, pomoże Ci wprowadzić Twoje życie na wyższy poziom. Jestem Ci wdzięczny, że postanowiłeś zaufać serwisowi www.wielkiemysli.pl oraz mnie samemu

Dzięki temu krótkiemu poradnikowi zrozumiesz podstawy automotywacji i dlaczego jest ona taka ważna. Resztę zrobisz już sam, bo właśnie po to szukałeś wiedzy czyż nie? Książka nic za Ciebie nie zmieni, więc bierz się czym prędzej do roboty, bo tutaj nasze spotkanie dobiega końca!