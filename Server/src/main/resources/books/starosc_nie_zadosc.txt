Przemysław Górka

Starość nie zadość

wiszę nad sobą to zastanowienie Miron Białoszewskipoczkaj miła czkaj spokojnie i ja poczkam se posiedzę jak przy tobie nie na wojnieWspomnienie Zmęczony ciągłym przemyśliwaniem, roztrząsaniem i przystosowywaniem się wciąż na nowo do starej rzeczywistości, Zenek postanowił się zdrzemnąć. Ma być jakiś amerykański w kinie nocnym, a jemu wciąż trudno się przyzwyczaić do oglądania telewizji po dziesiątej

Nie żałował, film okazał się całkiem dobry. A zwłaszcza bohaterka. Będąc przedmiotem pożądania dwóch, całkiem przystojnych, bohaterów musiała się czymś wylegitymować..

Jak to w holywoodzkich filmiszczach, jeden z fatygantów był człowiekiem szlachetnym i prawym, drugi... nie bardzo, raczej nerwus, moczymorda ze skłonnościami do pewnych, z grubsza nakreślonych, perwersji. Wydawało się naturalne, że bida miala kłopoty z wyborem. Nie był to film psychologiczny. I całe szczęście..

Kiedy, w pewnym momencie, powoli i z namysłem zaczęła zrzucać szatki przed kąpielą - oczywiście tak, żeby podglądający ją z na przeciwka perwert, histeryk miał możliwie najlepszy widok (dlaczego ci Amerykanie nigdy nie zasłaniają okien?!) - zdumiał się. Że tak patrzy, śledzi... przebieg akcji i... nic

No pewnie, nawet w tamtych czasach nie była to scena prowokująca jakąś natychmiastową kanonadę guzikami z rozporka, ale przecież... taka lacha! Kiedy to ja ... Za diabła nie mógł sobie przypomnieć, kiedy ostatnio próbował rozładować ten, naturalny wszak, nadmiar „woli bożej”. Jak się wówczas mawiało.

Przez

chwilę

siedział

tak,

tępo

wpatrzony

w

zupełnie

już

zdemaskowany, smakowity zadek pięknej blondynki i nagle... O nie, chyba nie jestem pedałem?! E. To wszystko, co na tak dramatyczne pytanie wykrztusiło z siebie jego Drugie Ja

Jesteś ok. Zapewnił Zdrowy Rozsądek

To przejdzie. Tego nikt mu nie powiedział

Tak, to było jeszcze parę dni temu. Teraz ogląda grzecznie 'Pegaz', pora przynajmniej zacząć nadrabiać solidne zaległości kulturalne. Przebrnął przez wywiad z Kotarbińskim, jeszcze bardziej znudził zapowiedzią najbliższychspektakli Teatru Starego... Przebudzenie nastąpiło, gdy usłyszał "Grażyna Szapołowska"

O, "kurtyzana polskiego filmu”! Jego typ, "zimnej blondynki". Kto ją tak kiedyś nazwał? Pewnie Sandauer, on ma takie barwne określeniaaaa... Odruchowo chwycił się tam, gdzie... nie powinien. Przy ludziach, teraz jest sam. Co, znów pora?! A zaczęło się to następnego dnia po powrocie ze szpitala. Wyszedł z domu

Pierwsze, co ujrzał, kiedy oczy przyzwyczaiły się do wciąż jeszcze nieco oślepiającego słońca, były dolne kończyny przechodniów. Nic dziwnego, patrzył w ziemię. Raz, że słońce, a dwa... Gdyby to kogoś obchodziło i go spytał, nie umiałby wytłumaczyć, dlaczego trudno mu spojrzeć komuś w oczy dłużej niż z półtorej sekundy. Góra. I tak już zostało

Uszedł zaledwie parę kroków, kiedy wśród tych przeróżnych, przetaczających się po rozpalonych płytach chodnikowych, kończynisk obu płci zauważył opalone nogi... Sięgające przykusawej spódniczki dżinsowej

Cóż, nogi jak nogi, właściwie nic nadzwyczajnego. W miarę szczupłe, chociaż... w łydce jakby nieco zbyt solidne, umięśnione, a i udaaaa.... W tym momencie poczuł coś, co wydawało mu się jakimś mglistym wspomnieniem z poprzedniego wcielenia. Jednocześnie dżinsy w kroku błyskawicznie się naprężyły, co za... ból! Wręcz. Czegoś podobnego nie pamiętał - choć, kto wie, może więcej było tych istnień poprzednich, ale nie... było czasu sie nad tym zastanawiać! Złapał się... tam, gdzie naprawdę nie powinien; i za to, co tak nagle wystrzeliło tym niespodziewanym namiotem, i na dworze. Boże, chyba nikt tego nie zauważył. Nikt z sąsiadów! Akurat nie przechodził..

Spocony nagle i mocno zaróżowiony, nie zwracał już uwagi na to, co się wokół niego działo, odwrócił się na pięcie i pobiegł na górę. Ledwie zdążył zamknąć drzwi do łazienki - siostra jeszcze nie wyszła... Wystarczyło, że dotknął rozpaleńca, szarpnął ze dwa razy, już niepotrzebnie... Biały, cuchnący płyn rozprysł się po obrzeżach muszli i przyległej ścianie! Dysząc, jak po przerzuceniu tony węgla, usiadł ciężko na klozetowej desce

Taaak... Wybacz Panie, dotykałem się nieskromnie

Ta część spowiedzi nigdy nie przestawała go bawić. Tak się rozhulał, że wreszcie któryś ze spowiedników poczuł się w obowiązku go pouczyć: „Wiesz, w twoim wieku używa się takich słów, jak ’onanizm’ lub ’masturbacja’.”Teraz jednak nie było mu do śmiechu, jajka bolały, jakby je ktoś kolanem przygniótł.

Ale zanim zdążył pomyśleć, że trzeba by się pospieszyć z wytarciem ściany, już wiedział, że nie ma sensu podciągać spodni

Musieli nam coś dawać na wstrzymanie, pomyślał. I dopiero teraz, kiedy próbował się nad tym zastanowić, wciąż jakby nie bardzo rozumiejąc, co się właśnie stało - czuł się niemal tak samo, jak po pierwszym razie, kiedy z obrzydzeniem wycierał to paskudztwo - gdy nagle przed oczami stanęła mu Jolka... Uj, błąd! Chociaż, im szybciej, tym lepiej; przecież w każdej chwili mógł sie spodziewać niecierpliwego pukania

Jolka... Dlaczego to imię tak pasuje do ładnej blondynki? Zenek uśmiechnął się do tej, zupełnie przygłupiastej, myśli

To był dla niego niemały szok, kiedy któregoś ranka, w drodze na śniadanie, Klemrowski i Kumanek - najbardziej szanujący się tam ćpuni - intelektualiści podeszli do niego

Tak, to był szok. W tych prymitywnych czasach przed MONAR-owych szpital psychiatryczny był jedynym dla narkomanów miejscem, gdzie mogli szukać pomocy w zwalczeniu nałogu

Kumanek, niski, niepozorny, nie wydawał się być niczym więcej niż satelitą poważnego, jakby wiecznie zatroskanego o losy ludzkości, wydanego już, podobno, poety, który... o, ten wyróżniałby się w każdym tłumie. Wysoki, niesamowicie chudy i... blady

Zenek widział już bladych ludzi, ale to nie była zwykła bladość. Czy nawet taka, jak faceta od niemieckiego. O tak, nie na darmo zwali go Nosferatu... To nawet nie było śmieszne, skojarzenie samo się nasuwało; Cień ludzkiej sylwetki o zachodzie, w dodatku ten czarny, długi płaszcz. A kiedy postawił kołnierz..

Czasem, kiedy stawał plecami do okna, jego pociągła, nordycka twarz wydawała się niemal popielata. Przypominała biały... nagrobek - to też jakoś samo się narzucało - pokryty patyna czasu i kurzem

Nie, to był inny, jakby głębszy rodzaj bladości. Kiedy z nudów, w czasie niekończących się "porannych spotkań grupowych" - "Lot nad kukułczym gniazdem" Zenek widział później i zdrowo się uśmiał przy tych scenach... przyglądał się dyskretnie tej pociągłej, okolonej równo przystrzyżoną brodą,facjacie, wydawała mu się jakby była wykuta w... bryle lodu. Tak, przezroczysta niemal. Z bliska łatwo było zauważyć niebieściutkie żyłki, wijące się jakby tuż pod skórą. Kurcze, jak z jakiejś wazy greckiej wyrżnięta..

Ćpuny tworzyły elitarną grupę, w której rozmawiało sie na temat Borgesa, Marqueza, czy Cortazara... - jeden z nich nie rozstawał się z „Grą w klasy” - i zaprawiano czajem. Kuźli traktowano z wyniosłą grzecznością, byli dla nich tłem do przyszłych wierszy czy opowiadań. Tak, kuźle, „świry” to słowo wymyślone przez cywilów. A do Zenka w ogóle nikt nie podchodził. I o to właśnie chodziło

- Słuchaj... - zagadnął dychawiczny Sokrates. - Rozumiemy, że masz swoje problemy, z nikim nie rozmawiasz, ale może to ty właśnie mógłbyś komuś pomóc? Gdyby nawet jego mózg pracował na normalnych obrotach, chyba niewiele więcej by z tego zrozumiał. Czuł się, jak mu się zdarzało, kiedy siedział w kinie i oglądał film amerykański z zamkniętymi oczami..

Miewał takie okresy, kiedy intensywnie uczył się angielskiego, bo chciał dojść do tego, żeby móc wszystko rozumieć bez patrzenia na napisy. Jego wzrok pogarszał się w zastraszającym tempie i powyżej uszu miał uzależnienia od tych durnych napisów, które nie wiedzieć czemu, czy to Arktyka w tle, czy pustynia, zawsze muszą być, cholera, białe! No i chciał być w czymś dobry. I właśnie, kiedy tak czasem siedział, zamykał oczy... Rozumiał niektóre wyrazy, ale połączone w zdania niewiele mu mówiły

Tak było teraz; wgapiał sie w te przesmutne oczy intelektualisty i nie mógł wykrztusić z siebie słowa. Nie to, że się nie starał! Naprawdę zależało mu na tym, żeby przy nich nie wyjść na durnia

- Jest taka dziewczyna, która chciałaby cię poznać

O ile można jeszcze bardziej zaniemówić! - Dobra... Śniadanie nam zjedzą

* Jak już jesteś w takim dołku, to chyba nic gorszego nie może się przytrafić..

Nie? Postawił na filozoficzne podejście do nowego problemu. Jakiejż to idiotce mógłbym się… taki teraz spodobać? Ot, z daleka zerknęła, świrnięta. Z tegodołu mnie nie wyciągnie, a i ja przecież nie będę jej weń wciągał. Nie musi być bystra, żeby tyle zrozumieć

Do szpitala sam się zgłosił, kiedy już nie wiedział, co robić, a zabijać sie nie miał odwagi. Poza tym, biedna matka by tego nie przeżyła, to już byłoby dla niej za wiele

Nie, nie to, że świat był zły i nikt go nie rozumiał. Nie, świat był w porządku

Piękny. I to on sam siebie za diabła nie mógł pojąć. Ani tej biduli popłakującej wytłumaczyć, dlaczego dał się tu zamknąć

I tak mijały tygodnie, miesiące... Świat jakoś poszarzał, ale i to nie pomogło

* Miejscem schadzek braci kuźlowej, z braku jakiejkolwiek arternatywy, stało się „podziemie”; dwie duże sale, których skromne wyposażenie miało pomóc w sposób naturalny wyładować napięcia, gniewy i frustracje. W jednej, tej przysposobionej z myślą o melancholikach, można było się wyżyć artystycznie; były tam farby, pędzelki i ołówki. A i kilka "Myszek"..

Do drugiej, przeznaczonej dla tych ze skrajnie przeciwnym temperamentem, nawrzucano bębnów, bębenków... Można było i podmuchać w co tam kto znalazł do woli, a i powalić w mocno zużyte cymbałki... W tej sali obowiązywały skrócone godziny otwarcia i ściśle ich przestrzegano. A na korytarzu mogłeś sobie, prostaku niespokojny, pograć w ping ponga

Schadzek, to za mocno powiedziane; parzenie się było stanowczo odradzane

Ale nie zabronione. Prawdę mówiąc, wprowadzenie konkretnych zakazów nie wydawało się chyba konieczne, skoro chłopcy skutecznie zneutralizowani..

Chociaż, przecież nie tylko o to chodzi. Nie? W końcu, nie każdy był jak Zenek

Ale i nie każda była jak Jolka..

A co ona tu robi?! Zawołał w myślach, kiedy zobaczył wysoką, zgrabną..

szczupłą, na tyle szlafrok szpitalny pozwalał ocenić, blondynkę. A buźka..

palca lizać. Tak, paskudny żart. I to w obie strony, od razu to zrozumiał i jeszcze bardziej się zgarbił

A roześmiana od ucha do ucha! Ona ma problemy? Może nie udaje jej się skasować tego uśmiechu? W tym mogę się okazać przydatny.Co oni mi tu dają? To była myśl następna. Niepokojąca. Bo przecież, gdyby tak teraz mógł dać nura w tę brać zaszlafroczoną i, roztrącając ich na boki-cotam, dopaść drzwi... Tak jest, wy-paść na dwór! O. Albo od razu zapaść się pod ziemię, taka sama szansa, ale... serce nie przyspieszyło zbytnio rytmu, ręce nie zaczęły się nawet pocić! - Cześć, Zenek... - powiedział spokojnie

- Jola. - I ten jej uśmiech... Jeżeli była rozczarowana - z bliska to ty... co, grubszy? Bardziej zgarbiony? Lekko się wyprostował, ale bez przesady - to była niezłą aktorką

- To co, może tam sobie usiądziemy? - zaszczebiotała wdzięcznie. I tak już zostało

To, co wydawało się tak dziewczęco urocze, świeże... jakieś, zwłaszcza tutaj, gwałtownie przerodziło się w udrękę nie do zniesienia. Bez żadnych łagodnych transgresji, ani ostrzeżeń, trach i ból głowy! W przenośni, Zenek nie miewał bólów głowy. Nigdy, nawet przy największym stresie. Owszem, miewał „bóle twarzy”, jak to umownie nazywał. Zdarzało się, że czoło, broda, kości policzkowe... czuł każdy mięsień z osobna i wszystko to razem. Może ból głowy jest gorszy? Spekulował

A Jolka, z tym radosnym wdziękiem, swadą i swobodą przelatywała po tematach tak bliskich sobie, jak niefortunne zejście z tego świata jej pierwszego pieska i rozliczne dolegliwości wiekowej ciotki, u której spędziła ostatnie wakacje

Zenek, kiedy zaczęły go zawodzić mocno ograniczone umiejętności aktorskie - próbowął się uśmiechać, ale nieco wyszedł z wprawy - postanowił sobie wyobrazić, że siedzi w kinie i ogląda film amerykański. Aha. Ahaaa... aaaa..

Kilkakrotnie w ostatniej chwili powstrzymał się przed wydaniem z siebie jakiegoś, prawdziwie kuźlowego, wrzasssku! Z przerażeniem myślał o tym, jakie tu mogą obowiązywać zasady, jeśli chodzi o minimum czasu, jaki należy grzecznie przecierpieć na pierwszej, choćby katastrofalnej, randce. Czy tu w ogóle obowiązują jakieś zasady? Nawet nie wypada spytać pani, wszak to owoc zakazany

- Ja cię przepraszam, ale coś mnie głowa zaczyna boleć..

Pozostawił dziewczynę niemal tak szczęśliwą, jaką ją zastał

*- Jesteś wierzący? - zaszczebiotała nastepnego dnia. - Mają tu mszę w niedzielę, wiesz? Pójdziemy? Wiedział, spróbował raz, ale... jakoś zdążył się odzwyczaić od kościoła. A ten tu, prowincjonalny kaznodzieja, przynudzał jeszcze gorzej niż ci na Białej

- Pewnie! - natychmiast się zgodził. Chociaż na godzinę się zamknie

Nie, nie pędzili tu wiernych stadem do Domu Pana, chociaż był całkiem blisko

O tak, ich tam tylko brakowało. Jakby te ciągłe pochrząkiwania, pokasływania nie były wystarczająco irytujące. Nie, msza odbywała się w jednej z sal. Krzesła były już wcześniej ustawione na przeciwko biblioteczki, na której ksiądz ustawiał przenośne tabernaculum. Ponad tym wieszał prosty krzyż, wystarczy

Zenek uważał, że krzyż zrobiony z dwóch patyków, znalezionych na drodze, jest równie święty, jak ten najzłotszy w Watykanie. Modlił się w pustym kościele, księża tylko przeszkadzali mu się skupić

Tak, była taka ładna, kiedy już się zamknęła. Z nudów, kątem oka, obserwował delikatny zarys jej profilu. Na ogół lekko sie pochylała... Właściwie, wydawała się nieco przygarbiona, co zauważył z przyjemnością

Czasem dyskretnie wysunęła nieco do przodu swoje krzesło... To mogło by mile połechtać, czemu nie? W końcu, wiadomo, dlaczego... kogo to robi. Gdyby tylko udało się w końcu jakoś odegnać, rozgonić te chmurzyska, które na dobre wydawały się rozkłębić w jego głowie. W sercu... może jeszcze nie? Wciąż kochał przyrodę, zwierzęta... A kiedy tylko pomyślał o biednej mamci..

Tak, przyrodę najłatwiej kochać. Utwierdzał się w tym przekonaniu w czasie każdej z nielicznych wycieczek do pobliskiego parku. Jednocześnie, każde takie wyjście potwierdzało smutną prawdę; nie jest lepiej. Ani trochę. Kiedy inni z błogością wdychali świeży... Jak jesteś całą dobę, na okrągło, skazany na ten szpitalny zaduch, sam zapach świeżości wydaje się niebiański. Poduszka czy prześcieradło, choćby prosto z magazynu... to nie to

Jakże Zenek im zazdrościł! On już zawczasu otwierał usta... Nie, nie zatykał nosa, to nawet tu niektórym mogłoby sie wydawać dziwne, ale nabierał powietrze krótkimi, płytkimi oddechami, byle nic nie czuć! Tak to się wszystko przecież zaczęło, podczas spaceru

Uwielbiał te niegdysiejsze, spokojne wędrówki popołudniowe. Miał swoje cztery ulice, na każdą porę roku inną. To nie był żaden plan, ułożony napodstawie skrzętnie prowadzonych notatek, sporządzonych po jakichś długich i wnikliwych obserwacjach. Tak się po prostu składało, że Batorego ciągnęła się wzdłuż niekończącego się trawnika, który okalał sporych rozmiarów park. W całym mieście nie znajdziesz miejsca, gdzie można by delektować się zielenią tak, jak tam. A szczególnie w okresie, kiedy wydaje ci się, że każdego dnia trawa staje się jeszcze zieleńsza! A bez? Jego drugi na liście ulubionych zapachów... Umieszczał go daleko za lipą. Tak, lipa..

Jesionowa straszyła starymi, zaniedbanymi ruderami poniemieckimi. Ot, jedna z uliczek, które wydają się już tylko czekać na wyburzenie. Odrapane ściany, zasikane klatki schodowe, po drugiej stronie których, na czarnych podwórkach bawią się umorusane jak skaranie dzieci. Tak, na tych podwórkach piasek swą konsystencją niewiele wydaje się różnić od sadzy

Ale Zenek w czasie swych letnich wędrówek starał się nie myśleć o czarnych podwórkach, ani rozglądać na boki, całą swą uwagę koncentrował na zapachu

Był estetą. I lubił dysonanse. Mógł tu spacerować tyle... tylko tyle, ile chciał

Napawać się tą przecudną wonią, a jednocześnie i myślą, że już nie musi w jednej z takich bud mieszkać

Jednak, kiedy pewnego dnia, jak zwykle, przechadzał się powoli, delektujac tym, wielokroć przez poetów opiewanym, darem Bożym... stało się. To nie był jakiś szczególnie głęboki oddech, ale nagle poczuł, jakby ten przecudny zapach stał się... nie tyle silniejszy, to się przecież zdarza, ale bardziej intensywyny. Po stokroć bardziej! Jakby ktoś nabrał go kiedyś w butelkę, przechowywał w piwnicy przez lata i teraz nagle pachchch... otworzył tuż przed twarzą Zenka

Omal nie upadł. Tak silne było uderzenie! I zanim zdążył ochłonąć, poczuł, jak ta niespodziewana, wszechogarniająca fala zaczyna powoli rozleeewać się po..

czym? Nie umiał tego określić. Ani, w przybliżeniu choćby, opisać mamci czy lekarzom. Sam przecież nie miał pojęcia, co to, do cholery, jest! Czuł to w środku. Gdzie? Najpierw jakby w klacie, potem niżej, w okolicy żołądka, a potem już… wszędzie, no! A „potem” mogło oznaczać sekundę, może pół, może..

Najgorsze było to, że im więcej się tego... w nim kumulowało, tym większą czuł potrzebę jego wydalenia! I co zrobić? Nikomu przecież nie wpadło do głowy udzielić Zenkowi dodatkowych lekcji biologii na temat przewodu zapachowego.

W

oddechowym

nie

ma

przecież

narządu

wydalania.Wydychanie? Dobre sobie, to jak wydychanie przez skórę. A coś przecież trzeba zrobić, kiedy to tam... zaczyna gnić! Przecież nawet najsłodszy tort zmienia się w śmierdzące gówno, nie? Dlaczego więc i zapach..

Nie, nie, nie zwariował. Przecież wie, że to tylko pozorna logika, zupełny idiotyzm. Ale to, co czuje wydaje się temu zaprzeczać. Codziennie. Wraz z każdym oddechem. Każdy, najmniejszy zapach wydaje się jeszcze bardziej spowalniać jego ruchy. Zwalniać mowę... Gdyby można było chociaż piardnąć! A teraz się tu garboli w tym zaimprowizowanym kościele obok pięknej dziewczyny, która, jak zwykle, siedzi sobie z tym łagodnym pół uśmiechem Mony Lisy, wgapia z cielęcym zachwytem w pooraną zmarchami gębę księżyny, jak w obrazek, rozchyla nieco poły szlafroczka..

Ślina ugrzęzła gdzieś w połowie przełyku, zwariowała?! Przecież facet zauważy! Tym bardziej, że wgapia się w niego, jakby jej największym marzeniem było to, żeby ten ropuch był kiedyś ojcem jej przyszłych dzieci. Jak dożyje

Ale nie mógł się oprzeć temu widokowi. Zawsze wydawało mu się, że to tylko szlachcianki... niegdysiejsze miewały tak białą skórę. Ni cienia wulgarnej opalenizny. Kształtne, jakby foremką dopiero co przez babunię wycięte ciasteczko, udo, przechodzące w... Opanuj się, w śliczne, zgrabne kolanko! No

Ale… wystarczyło przecież nieco się przysunąć, była na wyciągnięcie nogi! Iiiii.... Raptem pleban, sadysta, zaczął dostojnie bujać tym zafajdanym kadzidłem! Zenek otworzył usta, jeszcze przez moment się wahał, czy nie zatkać nosa i... beknął głośno

- Przepraszam. - mruknął. Już w drodze do... zzz! Jolce powiedział, że to pewnie ta rybka... z puszki. Na to wyglądała. Od śniadania czuł ją na żołądku

O, gdyby taki drobiazg miał zmącić jej niepokalany humorek... Jutro idziemy do kina! Kiedy ogłoszono tę, zupełnie szczególną, atrakcję, zapanowała ogólna radość i podniecenie. Tu przecież byli tacy, co od roku - jeśli nie dłużej! - nie byli w kinie. Tak niezwykłe to było wydarzenie. Jak kometa Halleya. Szczegóły były skąpe - jakiś francuski - ale, kto by sie dopytywał? Zenek. I nie żałował, bo okazało się, że to z Cathrine Deneuve! Wraz z Faye Dunaway i... tak, Grażyną Szapołowską tworzyły jego trójcę przenieświętszą.„Zimna blondynka”, typ kobiety, który go fascynował. Kiedyś. Ale się ucieszył

Nie pamiętał, kiedy ostatnio mu się to przytrafiło

Nawet próbował się nie zamartwiać tym, że „Bajka” to przecież było jego kino

Od dziecka tam chadzał, najpierw z mamcią, potem z kim popadło, jak to w dorastaniu. Jednak, po krótkim zastanowieniu udało mu się zbalansować tę niedogodność w sposób prosty. Męski: jeżeli już, to mnie zobaczą z piękną..

"ciepłą" blondynką! O

Mieli szczęście, trafili na najpiękniejszy dzień jesienny, jaki można było sobie wyobrazić; słonecznie, ciepło, niemal bezwietrznie. Zenek znów był na Kościuszki. Kiedy nagle poczuł, jak z prawej strony coś delikatnie zaczyna się wsuwać pod jego... mankiet? Hm, władze szpitalne wykazały dużo dobrej woli wydając

swym

kuźlom

najjj...

mniej

poniszczone

szlafroki.

Od

razu

zapowiedziano, że prośby o zrobienie wyjątku na tę szczególną okazję i udostępnienie im ich ubrań cywilnych w najmniejszym stopniu nie wpłyną na zmianę raz podjętej decyzji. Na szczęście, przez całą tę, dość długą drogę obyło się bez niepotrzebności w rodzaju „Hej, świry, do twarzy wam w tych mundurkach!” Było wczesne popołudnie, Banditen sztrase, jak nazywano Partyzantów, świeciła pustkami

Z filmu Zenek już następnego dnia niewiele pamiętał, był... trudny. Pełen zadumy

i

psychologii.

Tego,

czego

pacjenci

szpitala

psychiatrycznego

najbardziej potrzebują, żeby móc się oderwać od szarej codzienności

Jakiś rok później, kiedy przyjdzie mu rozmawiać na jego temat z inną ładną, tym razem już „zimną” blondynką, powie beztrosko: „Jedno, co pamiętam, to jak Kasia za pięćdziesiąt franków rozchyliła ten swój czerwony... szkarłatny, no, płaszcz". Takiej sceny przecież nie da się zapomnieć. Już chyba łatwiej jakiś przejściowy, choćby i kompletny, zanik libido

Kiedy wracali, słońce nadal przyjemnie grzało, było niemal bezwietrznie, ale szlafroki coraz bardziej wydawały się ciążyć. Wyglądało na to, że Jolki wciąż był lekki, ale i ona... spoważniała niemal. I robiła przerwy

* Co się stało? Jolka nie pojawiła się na śniadaniu! Jeszcze się łudził, że może zaspała, chociaż... ona?! Zawsze była jedną z pierwszych. O ile nie pierwsza, tego nie wiedział, kochał spać.Spokojnie, może miała ból głowy. Sama już nie mogła znieść tego nieustannego paplania, potem trudno jej było zasnąć... Ale nie uśmiechnął się do siebie, postanowił posiedzieć nieco dłużej. Ostatnie osoby zbierały się do wyjścia, a on powoli, z namyslem sięgnął po kolejnego kromala..

W podziemiu też jej nie było. Przysiadł się do dwóch bab, z których jedna z zadumą - chociaż, kto je tam wie - gapiła się w okno, a druga..

- Nie wie pani, co z Jolą? Chora? Nawet nie raczyła spojrzeć, wzruszyła ramionami. Dla przyzwoitości odsiedział chwilę i poczłapał na górę

Pozostawała galeryjka, długie na szerokość ściany okno. Na piętrze męskim mieściła się dokładnie na przeciwko takiej samej - najprawdopodobniej; wstęp był, oczywiście, surowo wzbroniony, a Jolka nic na ten temat nie szczebiotała na oddziale kobiet. W napięciu patrzył, jak się te kuźlowe i kuźlówny przesuwają... Jak zwykle, dostojnie, jak w jakimś korowodzie starozegarowym; królowa, damy dworu, dwórki... Tym razem nic nie mąciło tego tępego spokoju

- Co tak tu stoisz cały dzień, narzeczonej wypatrujesz? - Sss…pierdalaj! Karol, zwany Karluchem, przestraszył się nie na żarty, tego tu jeszcze nikt nie słyszał! W wykonaniu Zenka, który w tej chwili wyglądał... Był wysoki. Dopiero teraz, kiedy się nagle wyprostował, to się stało widoczne. Karaluch wytrzymal jego spojrzenie, musiał. Jakże było oderwać wzrok od tych oczu? Był w nich..

mrok. Na ogół ponure, ale niebieskie, teraz zdały się zatracić kolor - może dlatego, że słońce zaszło, gra cieni... Wzdrygnął się. I spierdolił. Ale powoli, z godnością

* Już leżąc w łóżku, Zenek postanowił, że zapyta doktora Marka, czy nie mógłby jakoś dyskretnie się wywiedzieć. Takie informacje na pewno nie są „ogólnie dostępne”; co by to było, gdyby się kuźle zaczęli dopytywać... każdy o każdego? Dom wariatów

Lubił doktora Marka. Może dlatego, że facet? Jedyny tutaj. Nie, nie miał żadnych bzdurnych uprzedzeń do kobiet! Ale pan doktor był bardziejkonkretny, nie spławiał cię jakimś mdłym: „No, mam nadzieję, że dzisiaj będzie leeepiej....” Chociaż, od ubiegłego wtorku jakoś... inaczej na niego patrzył. Coś się zmieniło. W tym feralnym dniu szczególnie spieszył się do toalety, dopadł pierwszej i... zastał w niej właśnie doktora, który najwidoczniej zapomniał się na tę chwilę odciąć od świata zewnętrznego i spokojnie czytał gazetę. Z równie niezmąconym spokojem podniósł wzrok, a Zenek... Oczywiście, nie ma sprawy, między nami, facetami, nie? Gdyby nie ten... Pierwsze, co poczuł, to zapach wody kolońskiej. Doktor Marek miał zwyczaj nieco jej nadużywać, ale swąd był przyjemny - dopóki, rzecz jasna, nie został przefiltrowany przez nozdrza

Jednak teraz, kiedy natychmiast dołączył do niego ten naturalny... Odskoczył, jak oparzony. Kurwa! Toż personel ma tu swoje kible! A może tylko panie lekarki? E, toż byśmy się tu częściej spotykali. Może była zatkana

Tym razem dzielnie zniósł wyprzedzający doktora, znajomy, choć już tak inny, zapach wody kolońskiej

- Panie doktorze, miałbym taką prośbę... - zaczął, nie zważając na jego żołnierski krok, on zawsze się szybko porusza. A może tak się zdaje w porównaniu z nami? Nie, tryska energią, to widać

Dobra, zobaczy, co się da zrobić. Krótko, konkretnie. Bez ceregieli

Następnego dnia Jolka znów nie zjawiła się na śniadaniu. Tym razem Zenek pojadł tyle, co by głód zaspokoić - zmartwienia nigdy nie psuły mu apetytu, czasem wręcz przeciwnie - i szybko wyszedł. Właściwie, nie miał się do czego spieszyć, doktor Marek miał znów zmianę popołudniową, po prostu, nie mógł tam usiedzieć. Nigdzie się nie dało. Ani w łóżku uleżeć, dość często się kładł

Ale to było przedtem..

- Słuchaj, Zenek... - Jeeezus Maria! - Przepraszam, myślałem, że mnie widziałeś... - uśmiechnął się doktor Marek

- No i co? - I on wysilił się na uśmiech

- Oootóż... Doktor Radziemska ją wypisała. Okazuje się, że Jola była tu tylko na obserwacji. Jej czas się skończył, więc wróciła tam, skąd ją przysłali, do poprawczaka..

Zenek stał w tej samej, niezmiennej pozycji, wciąż z tym samym uśmiechem, który jeszcze przed chwilą można pewnie było uznać za grzeczny, teraz...Dobrze, że oprócz lekarza, którego lubił, nikt na niego nie patrzył. Twarz jego nawet nie drgnęła, a uśmiech stał się, po prostu, głupi

Zrozumiał. Dla niej był już tylko wspomnieniem z wakacji.

Na ryby by..

- O, zobacz, polanka! – zaszczebiotała radośnie Ona

- Ujjj… – miauknął On. – Zbudzisz borsuki z poobiedniej drzemki

Ale, chociaż ten niespodziewany okrzyk przyprawił go o nagły skok, i tak mocno podwyższonego od jakichś paru godzin, ciśnienia, widok poręby nieco mu poprawił nastrój. Odwykł od takich spacerów. Nogi bolały jak cholera, do tego odezwał się stary odcisk na lewej stopie, o którym zdążył zapomnieć. Miał dość

Polanka, sranka. Kiedy pomyślał, że mógłby w taką pogodę posiedzieć sobie spokojnie z wędką… Tylko on, woda i…cisza

- Coś taki wnerwiony? Spacer ci dobrze zrobi. Cały tydzień za biurkiem, a weekend na rybach. Zobacz, jak ci brzucho zaczyna rosnąć… Roześmiała się. W swoim przekonaniu, perliście, przecież sylwetkę ma jeszcze niczego. Zbytnio się nie obżera, na siłownię chodzi regularnie, lubi się babom podobać, to widać… Jej też się podobał, inaczej nie traciłaby przecież czasu. Chociaż, jeśli o to chodzi, facet nie był wymagający, wyraźnie cenił sobie uroki samotności. A jeszcze bardziej seks, to ich zbliżyło. No i pogadać jakoś zawsze o czym, gdyby nie te ryby… Chociaż, obiecał, że będzie wypuszczał. I zarzeka się, że to robi! No tak, nie bardzo jest tam komu sprzedawać po drodze, a chyba nie rozdaje kazdemu, kto mu się gdzieś na stacji benzynowej napatoczy. Poza tym, ufała mu

Ona miała wiele współczucia dla naszych braci i sióstr wodnych. Biedne to, wystraszone, wiecznie uganiające się za czymś do jedzenia. A co by było, gdybym to ja tak… – Miała bujną wyobraźnię. I zdolność wczuwania się wsytuację choćby jednokomórkowca – głodna jak diabli dorwała się wreszcie do tego sznycla, caps, a tu… nie jakaś kostka w poprzek staje, ale hak rzeźnicki przebija mi podniebienie! - O nie… – stęknął On

- No, tu chyba jest dobre miejsce na mały pikniczek… – zaświergoliła pojednawczo Ona

O cię… Sapnął On. Wreszcie się to Morze Zielone rozstąpiło. A już stracił nadzieję na cud. Noc ich tu zastanie, kiedy oni tak wciąż dalej i dalej, krok za krokiem… Bezsensowną zieleń zastąpi szary, łagodny mrok… I jego ciepło otuli dwa, skostniałe z zimna, ciała

Wyciągnął przed siebie obolałe nogi. Tylko oprzeć się, cholera, nie ma o co

Na ryby nigdy by się nie wybrał bez swego fotelika składanego, luuubił wygodę

- Masz… – wyciągnęła puszkę z piwem. Konkretny gest pojednawczy jeszcze skuteczniej udobruchał Onego, postanowił się rozchmurzyć. Nie można przesadzać, stara się dziewczyna. Dziś na nic już nie ma siły, będzie szczęśliwy, kiedy się uda wreszcie wziąć prysznic i zasnąć w miarę bezboleśnie, ale trzeba myśleć perspektywicznie; nie ma to jak poranne amory… Jako człowiek inteligentny, kulturalny, o wyrafinowanym smaku w sztuce, On cenił w kobiecie te same zalety, ale sam widok jej tyłka… Gdzie oni teraz takie rzeźbią? Od dłuższego czasu zadawał sobie to pytanie (kobiety wydawały się coraz piękniejsze!). Tak, od sześciu lat. Odkąd zmarła żona

- Przecież tyle razy mówiłem, jedź ze mną

- Och… – wzdrygnęła się – Nawet mi nie mów

- Toż wiesz, że wypuszczam… - Tak, wypuszczasz! – Ton jej głosu natychmiast podskoczył ze dwie oktawy

– Dobre sobie, z rozprutym policzkiem. Przebitym podniebieniem! W takich momentach On wolał unikać jej wzroku, mógłby zabić. Nie, naprawdę, ta jej miłość do natury zdawała mu się nieraz graniczyć z obsesją

- I jak taka półżywa istota ma zdobyć pożywienie? Dwa dni i umiera… - Zdycha. Zwierzęta zdychają… Do rana zapomni. Pomyślał poniewczasie. Ale zdecydował, że im wcześniej rozpocznie odpowiednie działania profilaktyczne, tym większa na to szansa

- Wiesz skarbie, może sobie pomedytuj…Mimo zmęczenia wiele wysiłku włożył w to, żeby – broń Boże! – nie zabrzmiało to ironicznie. Jej medytacje także bywały przedmiotem żartów czy uszczypliwości Onego. Dla niego to nie tylko zupełna strata czasu – to przecież jasne – ale i zagrożenie dla zdrowia! Kiedy się roześmiała, zrozumiał, że przeholował – jakiekolwiek rozmowy na temat natury i medytacji, i poczucie humoru Onej automatycznie się wyłączało. A przecież zdrowie też traktowała niezmiernie poważnie. Zagrożenie zagrożeniem, ale to przecież nienaturalne

On wiedział swoje

- Coś sie nagle taki miły zrobił? – spytała podejrzliwie, kiedy objął ją ramieniem. Najczulej, jak umiał

- Toż wiesz, że nie mam nic przeciwko króciutkim… „wakacyjkom od myślonka”

O, jaki czarujący… Ta myśl, choć tak oczywiście sarkastyczna, wyzwoliła uśmiech na jej ładnej twarzy. Lekkie zmęczenie zniknęło natychmiast, wyglądała tak… Chociaż, kiedy się gniewała, zdawała się jeszcze ładniejsza! A, jak tak naprawdę wściekła, jej piękne oczy, nie tyle „płonęły gniewem”, co… pogodny błękit jakby nagle zmieniał się w granat! Niebo tuż przed burzą. To skojarzenie bynamniej nie wydawało się Onemu przenośnią poetycką, był matematykiem. Jej oczy naprawdę potrafiły zmieniać kolor! - Teraz będziemy musieli uważać na znaki – zmieniła temat. – Niedługo powinniśmy wrócić na ten główny szlak

- Jeszcze jedną kanapkę? * - No, jakieś pół godzinki, plus-minus i… – uśmiechnęła się kokieteryjnie

O, dziewczyno, nie licz na wiele. Na nic nie licz, tylko coś konkretnego na ruszt wrzucić, szybki prysznic, otulić się kołderką… Miło będzie, jak i ty się przytulisz

- O, a to kto? Podążył za jej wzrokiem. W oddali, na kamieniu tuż przy rzeczce, siedział pochylony mężczyzna. Nieruchomo, jak wykuty z granitu. A może stąd tak się wydaje… A tam.Siedzi tak, skubany, nieruchomo jak na obrazku… jakiś Irokez, kurcze, cierpliwie wyczekujący odpowiedniej chwili, żeby nagle jednym, szybkim ciosem harpuna… Wzdrygnęła się. Próbowała jak najszybciej odgonić te myśli

- Ja wiem, kto? Pewnie góral, a kto? Moje IQ spadło chyba do poziomu energii… A tam

- Wyobrażasz sobie takiego bacę z wędką? Czy oni w ogóle łowią ryby? – Zmarszczyła śmiesznie nos – Tak daleko od morza, pewnie nie weszło im to w krew… zwyczaj. – Dodała szybciutko. Nie tylko dlatego, że starała się unikać okropnego słowa „krew”, ale i widząc jego minę. Cóż, też się nieźle zdążyła schodzić. – Toż wiem, że nie wypływasz w morze, żeby sieć zarzucić… – roześmiała się. Tak ładnie wyglądała w tym, niemal zachodzącym już, słońcu

Miał ochotę ją pocałować

- To ty myślisz, że oni się zawsze ubierają jak na odpust? Ciupaska w jednej ręce, napoczęty oscypek w drugiej? – Tu nie wytrzymał i też się roześmiał. Objął ją na krótko

Szli, nie spuszczając z nieznajomego oczu. Była w tej, odległej jeszcze, sylwetce jakaś godność. Tak, siedział pochylony, ale to pewnie wiek, ciężka praca, setki kilometrów przebyte po tych górach… Jak nie tysiące! Życie przerąbane może, ale… od razu widać, że to człowiek, którego żadne przeciwności losu nie złamią. W chwilach zwątpienia, a może i najczarniejszej rozpaczy, zamiast iść na piwo czy w domu wódzią zauraczyć, tutaj przychodzi, siada na swoim kamieniu, patrzy w wodę… A czegóż on tam tak wypatruje? Rusałki, co mu nagle wyplusknie i się na szyję rzuci? Z okrzykiem „Och, rób ze mną, dziadzia, co tylko zechcesz!”? Zwariowałeś? Toż to strumień, nie jezioro. Ten gatunek pewnie zarybia wyłącznie wody stojące. Ona pewnie wie coś na ten temat, była kiedyś dziewczynką

O nie, jestem naprawdę zmęczony, dosyć na dzisiaj. Myślenia… O, może i warto by pobrać parę lekcji tej transcendentalnej bzdury? Albo po prostu… nie myśleć. Kropka

- Ty, patrz… – niemal krzyknęła swym konspiracyjnym szeptem Ona

Przyjrzał się bacy, ale niczego szczególnego nie zauważył

- No, nie wiiidzisz?! – To już było bliższe półgłosu, facet mógł usłyszeć.Nie cierpiał tego. „Ślepy jesteś?!” Głuchy? To nie, ale wzrok już od dość dawna zdawał się pogarszać. Pewnie pora się poddać i zacząć na stałe nosić okulary. Nie tylko, po kryjomu, w kinie zakładać. Kontaktów nie znosił

- Z nosa mu kapie! He? Nie wiedział, co go bardziej zdziwiło; to, że takie wydarzenie, aczkolwiek naganne, może osobę, jakby nie było, kształconą wprawić w zdumienie graniczące z histerią, czy to, że udało jej się to zauważyć z takiej odległości! - No to co? – zbagatelizował. I słusznie, ale kolejne dwa, trzy kroki, i… zrozumiał wagę odkrycia. Mieli wszystko jak na dłoni! Gil zwisający z pokaźnego (tak mu się wydawało, no bo jak?) nocha bacy wykazywał niezwykłą elastyczność. Rozciągało się to już na jakieś pół metra! Dobre. Z przerażeniem niemal – gdyby w tym momencie ktoś zatrzymał kadr i spytał o powód, pewnie siedzieliby z otwartymi gębami, nie będąc w stanie wykrztusić słowa – patrzyli, jak paskuda już niemal sięgnęła wody, gdy nagle… jedno, mistrzowskie bacowe pociągnięcie i cały ładunek znów miał w nosie! I co teraz? Nie zmienił pozycji, ani drgnął, znać doświadczenie. Nie musieli długo czekać, kiedy znów pojawiła się obrzydniaśna zawartość bacowego narządu

powonienia

i

zaczęła

tę

samą

wędrówkę,

rozciągaaając

się

niemiłosiernie. Ale czujny przydrożny artysta znów w odpowiednim momencie skutecznie zakończył akcję. Wyraźnie delektował się tą prostą czynnością

Prostą? Ja bym tak… A oni stali jak wmurowani. Widok zapierający dech w piersiach, brakowało chyba tylko zachodu słońca i płynącego gdzieś w oddali dźwięku organek. Albo nagłego porywu wiatru

Patrzyli w milczeniu, wgapiali się w bacę bezczelnie, jak ten, w milczeniu, skupiony, raz po raz ponawiał swój paskudny proceder. Czas jakby się nagle zatrzymał. W głowie pustka… Cóż może przyjść na myśl, kiedy nagle stajesz się świadkiem tak niecodziennego zdarzenia? Szare komórki, co do jednej, powyłączane. Medytacja, jak się patrzy… - Co tam, baco, katar mamy? – Nie wiedział, czy to, może w tym przypadku źle rozumiana, męska solidarność, czy fakt, że z trudem udało mu się opanować nagły odruch wymiotny spowodowało, że postanowił przeciąć ten węzeł gordyjski, wystarczy! - Kieeej tam kaaatar… – Baca leniwie przeciągnął samogłoski. A reakcję ograniczył do lekkiego skrętu głowy – było pewne, że już wcześniej wiedział oich obecności – spokojnie wciągnął smarka, choć ten nie osiągnął nawet połowy swej drogi, i wycedził: - Ryyyby ino draaazniem.

Starość nie zadość - Kłapacz, Kłapaaacz! Obrzydliwy, przesadnie skrzekliwy głos Gówniarza Jednego ścigał go nawet, kiedy już skręcił w Wallenroda. Stają się coraz bardziej bezczelni. Pomyślał tępo. I już nic nie mogę na to poradzić

Było coraz bardziej oczywiste, że stracili do starzejącego się kuratora społecznego resztki szacunku. Czy raczej lęku przed nim - laga, którą jeszcze niedawno w takich przypadkach mógł buńczucznie całkiem pomachać, a jak Bóg Sprawiedliwy pozwolił, to i zahaczyć którego, teraz była już tylko laską, umożliwiającą mu te codzienne, jeszcze, spacery.Smutne spacery... Byle gnój, co jeszcze ubiegłego lata nie odważyłby się, choćby z daleka go podrażnić, teraz w twarz mógł się roześmiać. I co mu zrobisz? Starość jest okropna. Zawsze to wiedział, do tego nie trzeba przecież wykształcenia, nawet tego ludowego. Każdy na nią czeka i zawczasu wypatruje, w jakiejże to postaci mu się ta Kostusia, jeszcze bez kosy, ukaże.

On już wie.

Każdy powoli odmierzany krok, skurcz twarzy, nie do końca kontrolowany wbija mu to bezlitośnie do tego upartego łba ukraińskiego: Kłapacz, Kła-pacz stary

Jesteś, o

Gówniarz Jeden zniknął za kioskiem „Ruchu”, mieszkał dwie klatki dalej. To wiedział, w kolejce po „Wieczór’’ zagadał przyjaźnie do kobiety, z którą kiedyś się gówniarz wściekle wykłócał. „Matka, ja już ci mówiiiłem... ” coś tam, poczciwa się zdała. Ale odkąd mężowi się zmarło, synowie, panie... Widział ją jeszcze z pare razy. Z kimś innym

Droga powrotna z gazetą stała się codzienną odyseją. Coraz częściej gapił się w swoje buciska. Nie tylko, żeby się, broń cię, Panie, nie potknąć - jeszcze by tego brakowało, oni tylko na to czekają! Nie, coraz mniej było na co patrzeć

Nawet teraz; drzewa niby zaczynają się zielenić, ale ludziska jacyś... jakby coraz bardziej szarzy

To go zadziwiało; czy nie powinno być odwrotnie? Przecież kiedy dorastasz, małe dzieci wydają się jeszcze mniejsze... I tak dalej

Tynk ze ścian kamienic poniemieckich odpada, zapada zmrok. Nie, to przecież niemożliwe! A, na deszcz się zbiera. I tym razem na czas wrócił do portu stary żeglarz. Wędrownik

Pokój, który mu Dobra Władza przydzieliła po spóźnionej repatriacji, i który do niedawna wydawał mu się rajem, wkrótce stanie się więzieniem. Bo kto tu się będzie wspinał, żeby mu pomóc co nieco choćby go uładzić? Choć raz w tygodniu gazety na podłodze wymienić

Droga na pierwsze piętro wydawała się coraz dłuższa. A ten, z każdym ciężkim oddechem jakby głębiej wbijający się w nadużyte papierochami płuca, zapach farby wydłużał ją w nieskończoność

Kiedyś przystawał na półpiętrze tylko wówczas, kiedy coś za oknem przykuło jego uwagę; zachód słońca, orszak chmurny, przemaszerowujący dostojnie w swym ołowiowym posępiu... Nie pamietał, od kiedy stało się to koniecznością.Czasem powieki tak ciążyły, że wysiłek włożony w podniesieeenie wzroku nie wart był nawet dech w piersiach zapierającego widoku. Tak, tego mu tylko brakowało..

Niedzielny poranek zapowiadał się pogodnie... Pierwsze promyki wiosennego słońca nieśmiało zajrzały do pokoju Kłapacza. Natychmiast je na sobie poczuł! Wciąż jeszcze był czujny

Ale go nie zerwały z wyra, jak niegdyś. O, kiedyż to było? To ostatnie zerwanie. Teraz potrzebował czasu, żeby powoooli tak... jakoś, z boku na bok, kawałek po kawałku się z niego zwlec

Tak, to zwlekanie... codzienne, za bardzo się człowiek przyzwyczaił. Jeszcze mi to w krew wejdzie.

Swiat jest pełen brzydkich ludzi Pan rozdał co miał by było na bógzapłać i nikt sie nie nudził